---
title: 人鉴--卷下
published: 2025-08-18
tags: [四柱]
description: "互联网流传的人鉴或多或少都有点问题，并且没有下卷的内容，在此对影印版人鉴进行校对整理"
toc: false
---

## 命理撷要

![image-20250818032141310](../images/image-20250818024835403.png)此为本次整理所用书目

### 论五行旺弱

五行之气，得天而生，因时而异，易地而不同等。一火也，夏日可畏而冬日可爱等，一木也，寒带多枯而温带多荣，金遇火则器皿以就，水得土则堤岸以成，惟土在四时，皆不失其用，蓋先有土而后有天地万物也，故言五行旺弱者应以土除外，厯来关于命理之书，每谓土旺于四季，举与春木夏火秋金冬水同论，非知五行之真也，不寗惟是，即金木水火有得时不旺，失时不弱者，亦有变旺为弱，变弱为旺者，若但就春木夏火秋金冬水，断其旺弱，浅矣，譬诸木，春生固旺，在雨水以前则弱。又譬诸水，夏生固弱，在夏至以后则旺。此四言独步所谓进气不死，退气不生是也，前者如林廉孙表伯八字，乙卯，戊寅，壬子，庚戌。水木假伤官格，以寅卯木彙聚为福，似春木不畏金制，然一入西连，即不永年，则雨水以前之木，洵得时不旺者矣。（神峯辟谬中，此例亦颇夥）后者如林宗孟君（前司法总长）八字，丙子，乙未，癸卯，己未，夏令之水，似不宜洩气，然亥连三合木局，反以布衣入阁，蓋三伏生寒，夏至以后之水固失时不弱者。制煞便佳也。至于变旺为弱者，以洩气为最，此譬诸体质强健之人，苟琢丧太过，终于戕生，而变弱为旺者，则以生扶为祥，譬诸文弱之人，善自摄生，反可获寿，故仅以日元，所值提纲，其五行当令与否，为日元旺弱之标准，不从四柱，通盘審度，未有能验者。变旺为弱之造，如上卷所列，程衆愚八字，丙火生于巳月，曾云沛八字，己土生于未月，皆反喜比劫而忌财官，其明徴也，变弱为旺之造，如上卷所列，王儒堂八字，己土生于申月，孙馨远八字，壬水生于辰月，皆反喜财官而忌比劫，近如王叔鲁八字，亦壬水生于辰月者，且在谷雨后，土旺克水，然地支申子辰三合水局，立变为旺，尤可滋印证（书鲁八字上卷亦已揭载）

抑犹有必须注意者，日元所值提纲，其支神中若仅藏五行之一种，如子卯酉之类，则此中何者当令尚易推知。若其他支神则所涵甚广，应分所推之。例如辰中有乙戊癸，巳中有庚丙戊之类，清明后十日乙木当旺，余日癸水，谷雨后方为戊土乘旺之时。立夏后七日用庚，余日丙火。小满后十日则戊土亦旺，非必以辰月全认为土旺，巳月全认为火旺。此又言五行旺弱者不可不明辨而深思也。其详当于论支神一篇再为阐发

### 论十干变化

十干即甲乙丙丁戊己庚辛壬癸也，甲乙属木，丙丁属火，戊己属土，庚辛属金，壬癸属水，尽人而知矣。甲与寅同宫，乙与卯辰同宫，丙与巳同宫，丁与午未同宫，戊与丙丁与己其寄宫相同，庚与申同宫，辛与酉戌同宫，壬与亥同宫，癸与子丑同宫，此则未尽知之者。

然辰之为乙，必在清明后。未之为丁必在小暑后，戊之寄巳必在旺相之月，庚之寄申必在处暑之秋，癸之寄丑必在小寒七日以内，乃为适合，惟甲丙壬之寄宫则不论其生月何属。

故浅者但知寅亥合，不知甲壬亦合也，知巳申合，不知丙庚亦合也，知卯酉冲不知乙辛亦冲也，知子午冲，不知丁癸亦冲也，若此者在几微之间，不可以不辨，故如壬寅，戊子，丙申，辛巳，丁亥，戊申六日，为干支自合，男命值之，易致富贵，女命值之，多主放荡，验试不爽，可以证实，是殆珞琭子所谓无合有合，后学虽知者乎，又如甲申，庚寅，辛卯，己丑，四日为干支自冲，无论男女命值之，皆不利其配偶者，亦可资参考也。

八字中本有午戌而缺一寅天干见甲，即为三合，则此一甲字化木而为火矣，八字中本有子辰而缺一申，天干见庚，即为三合，则此一庚字化金而为水矣，然必所生之月水火旺相，且柱中水火之势盛则可举兴，否亦未可以一概论，至于甲己化土，乙庚化金，丁壬化木，丙辛化水，戊癸化火，在从化格，固以化论。

即在大运中，其有原象四柱内，土旺者，则甲运见柱中之己，便化为土。水旺者，则丙运见柱中之辛，便化为水。余可类推。苟运喜土水，土化则善矣，苟非所喜，土化则害矣。此外，尚有六合亦化，何谓六合，戊辰与癸酉，丁亥与壬辰，同一旬之类是也。更六合而更值旺相，祸福尤著，非旺相者稍减，甚乃二丙合一辛而化水，三丁合一壬而化木，亦间或一见。然则，争合妒合，皆先民欺人之说，不足信也。甲壬合者，例如：靳翼青八字，丙子、戊戌、甲子、辛未，行壬运倒食，若拘泥古说，必谓大凶。然事实上，官佳位至总督。盖壬甲合禄也。丙辛合者，例如：孙伯兰八字，壬申、辛亥、戊辰、甲寅，土轻木寒，最喜见火，乃丙运化水，故多坎坷。盖贪财坏印也。余不具赘。

### 论取用

历观唐以来，关于命理诸书，其拘执取用，必在月令者，比比皆是。清沈孝瞻之子平真诠，有明张楠之神峰辟谬，主其说尤力。愚以为月令为生日得气深浅之所紧，在八字中固极重要，若谓舍月令外皆不得取用，即诚胶柱鼓瑟，未见其可也。愚意取用之道，应首审月令，有无用神，固矣，果其无之，自当更求其次。凡年日时皆可取用，但论其有气无气，不当问其是月非月。若更为精密之研究，年上干支，去日较远，日支虽近。又不足以左右全局，皆次要者。

唯有时与月，宜等量齐观，进一步言时为尤要，何则，年月日为众人所同，时为一己所独。（天下人年月日相同者多，并生时而同似较少数）。且时日关系密切，于焉取用，谁曰不宜，所惜前此吾人生时，每不甚准确，否则除子卯酉外，巳时生者，若在九点四十分以内，应以庚金当事断之，十点二十分以内，乃为丙火，十一点以内，乃为戊土，午时生者，则十二点以前为丁，十二点以后为己，余可类推。此外，胎元及命宫，亦关系切要。甚乃八字中别无可用之神。而胎元可用，或命宫可用，亦所不废。所嫌胎元命宫每不甚准确。此者应加注意者（例如吾人受胎七八九个月乃至十一个月，生者不一，而古法胎元，但以十个月推算，命宫，则生时一误，即随之转移）。用时之例甚伙，如谭文勤八字，壬午，甲辰，甲子，己巳，用巳中庚金七杀，杨杏城八字，辛酉，辛丑，丁亥，甲辰，用时上甲木印绶愚及罗隽人君八字，一为甲午，戊辰，丁酉，庚戌，一为己丑，戊辰，丁巳，庚戌，皆用戌库中丁火比肩，又李孟鲁君八字，壬午，丙午，甲辰，乙丑，亦用丑中辛金库官，此外不胜枚举，用胎元或命宫者，如曾文正八字，辛未，己亥，丙辰，己亥，用胎元寅木长生，江宇澄八字，辛酉，辛丑，戊寅，辛酉，用命宫午火印绶是也。

### 论发微

每有八字中无可取用，乃至胎元或命宫，亦无可用之神，此等几微之处，最宜注意，盖此中往往有奇格，所谓见不见之形也，欲发觉此等现象，必于天干与地支相互之间细加揣摩

或干与干间，或支与支间，或干支之前后左右，苟有暗藏，或可以遥冲遥合虚邀隐合者皆是，但所暗藏之物，冲合邀合之物，须为日主所喜者，或为财官印绶食神，或为贵人禄马帝座，方可取贵，愚观古今伟大人物，强半属于此格，五行纳音亦须兼看，子平真诠，不取五行俱足格，然段香岩，彭静仁，两君，皆五行俱足，纳音之有验如此，又如纳音一生三，一生四，或一克三，一克四，或两木两水，两金两土，两火两金（余类推）尤耐人寻味，其纳音纯金、纯木、纯火、纯土、纯水者，又无论矣，上卷所列颇足参考，兹更略举数四于下，例如明成祖八字，庚子、辛巳、癸酉、辛酉，柱中缺土以巳酉邀丑，以子合丑邀合丑土七杀为贵，故为一代英武之主，惟暗藏七杀，究为戾气，故以叔篡侄，明穆宗八字，癸卯、辛酉、癸卯、辛酉，柱中亦缺土以两卯合戌官，以两酉合辰官，暗合官星为贵，宋李后八字丙子、庚寅、壬子、壬寅，柱中三隐丑土官星，严介溪八字，庚子、己卯、癸卯、辛酉，庚子年生人，以丑为贵人，而已癸辛顺行月日时㑞作年干之贵（丑中己癸辛）故权倾一时，此外兰台妙选所列诸格，颇多可考，特介于读者。

### 论支神

支神为天干所履，举足轻重。谈命理者，不可或忽也。玉井奥诀有"支神至切"一语，颇为扼要。就愚经验上论之，不仅八字中支神应分别得气深浅，即大运中支神亦宜分别推其吉凶。

譬如己生未月，在小暑十日后反为木旺；癸生辰月，在谷雨三日前反为水旺；庚金生巳月而不弱，以其值小满七日内也；甲木生寅月而不强，以其值雨水十日前也。此外壬水生于立秋七日正属当王；丁火生于寒露十日，亦为得气。馀可类推。（参阅第一篇论五行旺弱）

又大运支神，例如午运应以二年半行丁字，二年半行己字。申运应以庚壬戊各分一年零八个月行之。此种推算十有九验。关于八字支神者，略举一例如：如林芷馨八字，己卯、丁丑、壬寅、丙午，生于小寒九日，正属辛金印绶得令，虽八字缺金，行酉运骤膺甘肃省长，盖即滴天髓所谓元机暗藏也。关于大运支神者，亦略举一例如梁众异八字，癸未、甲子、丙戌、辛卯用印忌枭，故壬运亦不佳。戊午冬月交申运，扣足一年零八个月，申中庚金已交换，庚申六月后即转入壬水七杀，生扶枭神果于六月被通缉。迨壬戌二月后，交脱壬水始于是年八月恢复自由，命运支神需一律分别审视如此。

### 论格局

格局者，先天八字关键。凡人之富贵寿夭贫贱，应至何种程度，皆于格局可以推知。若大运所系，特其一生之否泰得失耳。故格局既成，分际已定，精于命理必能知之。惟格局有正格、外格之分。正格即财官印绶伤食等格；外格即从象化象、拱禄拱贵、倒冲、朝阳井栏叉刑合。

遥巳、合官、聚禄、夹库、勾陈元武、润下、炎上，从革、趋艮趋乾等格，关于正格。神峰关谬所论，亦颇有可探者，关于外格，子平真诠所论，亦间能尽致者，惜皆囿于一孔之见，妄自取舍。故所论仅于得半三命通会，星平汇海，滴天髓，渊海子平，穷通宝鉴，诸书，虽其简明处，容不逮神峰真诠，较多精辟名贵之论。愚今举一例，以明格局既成，分际已定，如神峰所载，某君八字，壬戌、壬寅、丁卯、戊申，列于印绶格。愚以为大谬，盖此造为火土真伤官用印格，其坏处在伤官见官，何者，戌中有戊土伤官，而壬又压之。寅中有戊土伤官而壬又压之。戊申伤官透出而申中复有壬官，且得其长生，以如是之伤官，到处见官，且生于雨水前，明系戊土乘旺丁火泄气，用印固宜，奈八字格局，见官太过，寅申又冲，贪财坏印，但观此八字，固早知其必遭横祸矣，果以巳运三刑，水土交战，财印相克，受凌迟之刑，然则，格局既成，分际已定之说，不又彰明较著耶，于此益知所谓伤官见官，贪财坏印，等等皆自其八字之本体而言，于行运无与。

所谓金水伤官喜官，食神喜剥财等等，亦言其本体，故火土真伤官忌官，而用印者，运逢官煞，反致贵显，乃至伤官生财之造，理宜忌官矣，然官煞运亦不恶，如林赞虞尚书八字，己酉、甲戌、丁未、庚戌，行壬癸运是也，金水伤官喜见官，八字中以丙丁己午为福，若大运则又须戌巳印绶，申酉比劫，沈涛阁中丞相八字，戊午、癸亥、辛未、癸巳，田焕丞总长八字，戊子、癸亥、辛酉、庚寅，皆其例也，苟其八字中，本无丙丁巳午，则富贵减分，凡此又究心命理者，所宜加以体会也，此外关于格局之理论，愚所见尚伙，容异日续书详为阐发

### 论六亲

愚自研求命理以来，于推断六亲之说，始终有所怀疑，盖六亲之说，刑克为重，然父母年高，亦可以刑克概之耶，兄弟妻子自身运蹇，亦可以刑克概之耶，此皆所未敢知者，姑就其验者略述于次。

年以观祖基，月以观父母兄弟，日支为妻妾，时支为子女，此谈命者所定之通例也，浅者以为，年劫月伤日刃，时刃或杀或墓，皆为六亲刑克之微，愚则谓，凡八字中所值，之忌神看在何处，忌神见于年者，当然祖基不佳，见于月者，富然父母兄弟不利，于日支则损妻妾，于时支则损子女，此种推定，其结果较验，只问其为忌神与否，不问其忌神之种类如何，必以劫伤刃比墓杀概，之反失之拘执，推此例以论六亲，即妻妾不必皆以财断，父母不必皆以印断，亦第以喜神为标准，例如八字喜印，日支坐印，便可认定其妻大佳，自余类推，某君八字，甲申、癸酉、戊子、丙辰，日支坐财，且三合财局，并无刑冲破害，然克妻至再，盖戊土身弱，财多反忌也，陆凤石相国八字，辛丑、甲午、丁巳、庚戌日支坐劫，然状元宰相夫妇齐眉，观此则愚之理论，其得当必矣。

### 论女命

前人论女命，每以官星为主，且其看法与男命歧视，喜弱，喜清，愚以为大谬，盖男女八字，既同一理，岂可歧视，且实验上，女命未必专看官星，未必专喜身弱格清，若举例以证，无虑恒河沙数，今揭其最著者，如沈涛园中丞夫人八字，戊午、癸亥、戊申、乙卯，日主自坐长生年带印比，可谓有气矣，然必待戊午、己未运，方能贵显，陈小石宫保夫人八字，戊午、己未、乙巳、丙子，伤官乘旺，枭神夺食 然行甲寅乙卯运大佳，谓女命喜弱喜清，则沈造日主固已有气矣。

陈造偏枯已极矣，何以荣贵，且陈造若使张楠辈推之，必用巳中庚金官星，而以丙丁火旺制官为病，然则寅巳一刑，火势益炽，何以安然无事，又沈造午申拱未贵，亥卯邀未贵，陈造纳音一水三火，生于夏至后，一为暗藏贵人，一为水火既济，是又知女命亦宜兼取外格矣

近代妇女，盛倡独身主义，而欧美再婚之风，吾国亦渐有行之者，可见今后推算女命尤须与男命同一看法，例如吕碧城女士八字，戊子、乙丑、庚子、己卯，金水轻清透财以泄其秀气

虽四柱无官，独身而已，然在社会上，颇有闻望，其一生境遇，亦殊顺遂，惟妇女再嫁者，尚不多见，容蒐集之，以实吾书，又前人推算女命，以贞淫为重，其实贞淫系生理上问题，初与道德无关，且前人判别贞淫之法，亦多未准，如贵众合多桃花红艳等说皆失之附会，惟官煞混杂者，食伤过旺者，水泛火炎者，金刚木盛者，日主干支自合者，皆不免富于性欲。

第一例，如某总长女公子八字，丙申、壬辰、乙巳、乙酉，第二例，如某君夫人八字，壬辰、乙巳、庚申、丙子（人鉴卷上所列某女士八字亦此例也）第三例，如名妓云兰阁八字，庚子、庚辰、壬申、乙巳，金湘娥八字，丙申、庚子、癸卯、丙辰皆水泛而土少，某女公子八字，乙巳、癸未、丁卯、丙午，某总长夫人八字，甲午、丙寅、丙午、戊戌，皆火炎而水少。

第四例，如某女士八字，庚寅、乙酉、庚戌、癸未，则金刚而火少，名妓花彩珍八字，戊戌、甲寅、甲寅、己巳，则木盛而金少，第五例如甲午、丙寅、戊子、甲寅，丙寅辛卯，丁亥壬寅，则日主干支自合，盖官煞混杂，则是诱我者众，日主既柔，将不胜众人之嬲矣，食伤过旺，则是我去生彼，岂非以身从人妄自琢丧乎，此外干支自合者，情感必富，五行偏枯者，血气太旺，凡此者，欲其不富于性欲，岂可得哉，又余观男女八字，凡遇丙子日主者，皆多外遇，盖内为老阳，子为少阴，有阴阳交媾之象，丁亥日主，亦复略同盖，丁为极阴之火，而亥为纯阳之水也，然则，此种现象，根于先天之造化而来，与人类同其终始，无所谓贞淫，谓之富于性欲可也

至于女命孤寡之造，愚意今后世风丕变，此类八字亦必渐减，姑就经验上所得，聊举数例以备一格（一）官杀太轻者，（二）八字偏枯或极寒者。（三）无官杀者。（四）官杀真空者。（五）原有伤官见官者。

第一例如，庚午、戊寅、乙未、己卯，行子运克夫。第二例如，壬午、丁未、庚戌、戊寅，则失之偏枯。癸亥、乙丑、甲申、乙亥，则失之极寒，前者，火重金轻，后者水泛木浮。

第三例如，己卯、乙亥、甲寅、丁卯，财轻而比劫重，无官杀以去比劫是也，又如，乙未、己卯、庚辰、庚辰，水火两空，既无官杀以生印，又无食伤以生财，可谓五行乖戾之气，亦其例也，第四例如，庚子、甲申、乙亥、丙子，生值乙亥旬内申金官星落于空亡。然秋令金旺尚非真空，愚恐其人必再嫁，另一八字，庚子、甲申、己巳、乙亥，甲己既合官留煞，而乙木七煞，又坐亥水空亡之乡，且秋木真空故早寡（真空得用者，贵而早）

第五例，如乙酉、辛巳、戊子、壬子，独官透干，受制于辛，毫无救济者，是也，又凡女命生于冬令多水无火者，不论其日主为何，非孤寡则婢媪之命，断然无疑，附陈任先都护夫人八字，癸未、癸亥、己卯、丁卯，土寒而得木火以暖之，殷铸夫次长夫人八字，丁亥、丙午、庚午、戊寅，火旺而得亥水以苏之，前者行丙寅、丁卯运，后者行戊申己酉运，皆极顺遂，女命喜弱喜清之说观此又不攻自破。

### 论会合刑冲破害

会者，申酉戌，亥子丑，巳午未，寅卯辰之类，合者，寅午戌，申子辰，巳酉丑，亥卯未之类，刑者，寅巳申，卯子，丑戌未，辰午酉亥之类，冲者，辰戌，丑未，子午，卯酉，寅申，巳亥之类，破者，卯午，午酉，子未，卯辰之类，害者，酉戌、丑午之类，又六合为寅亥，卯戌，酉辰，子丑，午未，前人谈命者或重视三合，而于六合则忽之，或重视会合，而于刑冲则轻之，或以冲为主，而不言刑害与破，其说不一，前者有「贪合忘冲」之说后者有「支神只以冲为重」之说

愚则谓会合刑冲破害盖同一重要，惟自刑之力，较为薄弱，且会合吉矣，会吉神而化凶则否。刑冲凶矣去凶，神而从吉则非先合而后冲者，谓之合处逢冲，以冲为重，先冲而后合者，谓之冲中逢合，以合为凭。墓库察其几微，破害要审夫旺弱，尤有最可注意者，无论会合刑冲破害，应先认谁为主体，所谓主体即大运之干支是也。譬诸大运在庚而八字有甲，乃庚去冲甲，若八字有丙，方为丙来克庚。大运在辰而八字有戌，乃辰去冲戌，若八字有辰，而大运在戌，方为戌去冲辰。其于刑害会合也亦然，皆以大运之干支为主至此中会合刑冲破害孰强孰弱，何去何从则须视大运之干支与八字之干支在提纲中谁为得令，在四柱中谁为得党也。

滴天髓有一扼要之语。颇可与吾说互相印证。即所谓「旺者冲衰衰者破，衰神冲旺旺者发」是也，子平真诠于墓库刑冲之说。大肆诋毁。可谓知二五而不知一十夫。一见墓库，便求刑冲，故失之食古不化，必谓墓库以土为主，冲则土动，亦非探本之谈，何则，进气不死，退气不生，与夫节气存有余之数。混处求分。此二语，皆包括墓库而言。非仅限于子午卯酉寅申巳亥也。今举一例。吾友游羽霄八字辛卯、庚子、壬辰、戊申，行戌运丙辰流年患疝气，而死年甫二十有六。盖其八字提纲中水旺。四柱中水尤得党。故戌去冲辰而水愈泛溢坏，土不足以塞孟津，反以助成横流之势也，亡兄润南八字，辛巳、丁酉、己未、庚午，巳午未汇成火乡，丁火透干，行癸运而卒，盖其八字火旺，故癸去冲丁而火益烈杯水车薪，反为所灭也，又如吾母八字，庚申、辛巳、辛酉、庚寅，行丑运而先君见背，庚子流年一病不起，盖其八字财轻剗重，喜巳官以去比肩，丑与巳酉三合金局又助比肩之势，所谓会吉神而化凶也，袁海观督部八字，丁未、丙午、戊子、戊午行子运，冲去午刃，周玉山宫保八字，丁酉、壬子、丁酉、壬寅，行午运冲去子煞，一则子财泄气，一则午禄帮身，皆位至开府，所谓去凶神而从吉也，又八字中吉神坐库，本无刑冲者，逢冲必发，其有凶神入墓，本无刑冲者，逢冲必凶，前者如家夷椒三叔八字，癸亥、甲寅、丙辰、丁酉，用正官格癸水为官星，行戌运冲辰，冲开水库位至方伯，后者如许孟泉姊婿八字，庚辰、癸未、辛亥、壬辰，未中独杀众水制之，已嫌其弱矣，乃运行丙戌，冲开水库，病遂不起，又合处逢冲者，如蒋百器八字，壬午、庚戌、壬寅、庚子，寅午戌三合火局而子冲之，冲中逢合者，如张公权八字，己丑、乙亥、癸巳、庚申，己亥冲破胞胎印绶而申合之，蒋造忌财，故财合而遇刃冲反吉，张造喜印，故财冲而遇印合尤佳，观此则合处逢冲，以冲为重，冲中逢合以合为凭，不尤彰明较著耶，要之汇合刑冲破害变化，万端难以执一，神而明之，存乎其人，愚所阐发，特其大略耳，余待续书再详。

### 论富贵贫贱寿夭

抑愚于前篇不尝云乎。格局既成分际已定，盖其人八字排就，一生之富贵贫贱寿夭，可以思过半矣。试举其概要，凡八字得见不见之形者，上格也，病重有药者次之，病药两称者又次之，五行过于停匀者为下，大抵八字中吉神用神受伤太过，虽富贵不久，浊中有清，危中有救，虽贫贱不长，局全者寿（纳音亦然），食神无破者寿，旺气所聚者亦寿，用损者夭（吉神仅一见即受损害亦然）偏枯无救者夭，秀气太微而行运不足以济之者亦夭，第一例如黄克强八字，甲戌、甲戌、甲寅、丙戌，寅木专禄而干头三比分之，支中三官损之，故寅运不寿，汤济武八字，甲戌、乙亥、戊子、癸亥，戊土日主。阴寒已极，仅戌中丁火正印略有暖意，又深藏库中。亥子亥之水，环而攻之，故庚运遇刺，且黄汤二公虽握政柄，为期甚暂，第二例如张绍轩八字甲寅、丙子、庚申、壬午，似极驳杂矣，而纳音二木二水，天干甲丙庚壬互食，皆浊中有清。王子春八字，辛酉、庚寅、庚子、丙子，独财生煞以去比劫，亦其例也。周玉山八字丁酉、壬子、丁酉、壬寅，以极寒之火忽得一寅木印绶，便成温煦。王銮石八字庚寅、丁亥、乙巳、丁丑，以极寒之木。忽得两丁火食神，便见阳和皆厄中，有救。又如閨百川督军八字：癸未、辛酉、乙丑、丁丑。四柱中七煞太旺，时干一丁制煞有力，亦其例也。第三例，如伍秩庸八字：壬寅、丁未、己卯、乙亥。地支木局全，柯凤孙先生八字：庚戌、庚辰、壬寅、庚戌、纳音金局全，皆是第四例。如李星野省长八字：丙午、戊戌、甲戌、辛未。丙火食神无破，陈弢庵师傅八字：戊申、壬戌、癸巳、乙卯。乙木食神无破，皆是第五例。如李文忠八字：癸未、甲寅、乙亥、己卯。曲直成格，旺气所聚，某名儒八字：壬辰、辛亥、壬辰、辛亥。印禄相生，亦旺气所聚，凡此者，皆寿征也。第六例，如裕小纯姐夫八字：己卯、丁丑、癸丑、辛酉。卯木食神制煞而酉丑会局，冲之地支无火以制金，故二十九岁丁未流年，行戌运刑丑，遂不获免。第七例，加表侄女李孔容八字：丙午、辛卯、丙寅、庚寅。丙火身旺，虽有庚辛金泄气，而四柱无土以生金，且木多水绝，庚辛金，坐于绝地偏枯，无救。故十四岁己未流年，行寅运枭神，终于早世。第八例，如游羽书八字：辛卯、庚子、壬辰、戊申。虽有卯木秀气，而失之太微，且终其身行运无寅卯，林亮奇八字：丁亥、己酉、戊子、癸丑。金水泄气太过，仅一丁火秀气，又坐于亥子丑之上，自绝其气，故游止二十六岁，林止三十岁。此外宋雅官八字：丙戌、己亥、丁亥、辛亥。四柱缺木，丁火过弱，以丙劫为用，坐于墓绝之上，壬运克丙。止三十一岁。黄光弼八字：丙戌、丁酉、庚寅、丁丑。身煞两旺，而四柱不见食伤，行辛运阳刃倒戈，止三十四岁。刘子厚八字：己丑、庚午、丙辰、己丑。土多埋金，行丙运，庚金用神受伤无救，止三十岁。此外若朱介人督部八字：癸未、乙丑、壬戌、庚子。丑戌未煞旺，以乙木制之而被合于庚，故虽早致富贵，再行辛运，即不获免，亦止三十有五。凡此者，皆夭象也。至于年寿在四十以外者可云无寿，未得为夭。兹概不列入。